Unveiled è un atlante visivo e sensibile che esplora la biodiversità lungo il fiume Marzenego. In questo paesaggio in continua trasformazione — dove zone urbane, agricole e naturali si intrecciano — ogni specie lascia una traccia, un segno di presenza che compone una complessa mappa di coesistenze. Il progetto restituisce una visione ecologica interconnessa: non una somma di presenze isolate, ma una rete dinamica di relazioni.
Attraverso la clusterizzazione di 2890 osservazioni raccolte da iNaturalist entro 1 km dal corso del fiume, Unveiled costruisce una geografia biologica che visualizza ciò che è visibile, ma anche ciò che manca: vuoti e discontinuità ecologiche. Le specie sono disposte longitudinalmente secondo la loro posizione sul fiume, mentre verticalmente per classe tassonomica, componendo un esploso che rivela pattern, sovrapposizioni e assenze.
Questa visualizzazione non è solo un archivio: è un invito a leggere il territorio attraverso le sue forme di vita, a osservare come ciascun organismo abiti — o fatichi ad abitare — il paesaggio antropizzato. Le immagini naturalistiche e i nomi scientifici guidano un’esplorazione attenta, accessibile e profonda, trasformando dati di citizen science in un’esperienza di conoscenza ecologica.

Scopri di più
[[https://alessialpr.github.io/Unveiled/about.html](https://alessialpr.github.io/Unveiled/index.html)](https://alessialpr.github.io/Unveiled/)

